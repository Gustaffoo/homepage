---
title: Wartości HSŁ
layout: default
---
**UWAGA**: jak przy każdej próbie zdefiniowania jakiejś wystarczająco dużej społeczności, do każdej reguły znajdzie się wyjątek. Lista wartości którą tu zebrano jest subiektywnym odczuciem członków HSŁ i ma raczej z grubsza dać obraz tego, jacy jesteśmy i w którym kierunku dążymy, a nie być listą reguł do sztywnego przestrzegania.

<!-- 

_Poniżej jest tylko szkic opisu wartości. Potrzeba go rozwinąć. Nie krępuj się też zmieniać już istniejące zdania - niektóre mogą być zbyt złożone lub pompatyczne._

-->

## Ciekawość, ciągłe eksperymentowanie

Bycie hakerem to bycie ciekawym tego, jak rzeczy działają i jak jeszcze mogłyby działać. Motywuje nas możliwość tworzenia i zmieniania rzeczy zamiast bycia ich biernym użytkownikiem. Zrozumienie otaczającego nas świata jest też wartością samo w sobie.

## Nieprofesjonalizm, nieformalizm

Wielu z nas już ma jakąś pracę i ostatnie czego chce, to twardych deadline'ów, surowych code review i negatywnych konsekwencji za złamanie standardów na temat tego, jak się ubierać, mówić czy co robić. Jasne, obowiązują nas wszystkich normy społeczne, ale w wersji lekko poluzowanej.

Częsty jest także "syndrom oszusta" - przekonanie, że nie jest się wystarczająco dobrym, bo wiemy o ile jeszcze moglibyśmy być lepsi. Sam HS powstał dlatego, że ktoś stwierdził "chrzanię to, spróbujmy prowizorki" zamiast zwlekać pod wpływem perfekcjonizmu. Obniżenie oczekiwań często odbiera trochę niepotrzebnego stresu. Odzwierciedlenie tej koncepcji znajduje się także w naszej autoironicznej nazwie organizacji.

## Otwartość

Rozumiana zarówno jako minimum barier wejścia do organizacji, inkluzywność i sens naszego istnienia jako organizacji: wolna i otwarta kultura. [Więcej o ruchu wolnej kultury na Wikipedii](https://pl.wikipedia.org/wiki/Ruch_wolnej_kultury).

## Równość

W Łódzkim Hakierspejsie wszyscy są równi, pomimo tego, że jesteśmy różni. Bez względu na to jak się identyfikujesz i jak postrzegają Cię inni, możesz liczyć na nasz szacunek i tego samego oczekujemy od Ciebie.

## Egalitaryzm / "do-ocracy"

Staramy się dążyć do sytuacji, w której lider jest zastępowalny i ingeruje jak najmniej. Członkowie HSu mają równe prawo do wyrażenia swojego zdania i postępowania zgodnie ze swoimi przekonaniami. Czyli: jeśli czegoś ci brakuje, uważasz że coś powinno być zrobione i widzisz że nikt tego nie rusza: po prostu zacznij. Władzę ma ten, kto robi rzeczy. Mówiąc inaczej: "it's better to ask forgiveness than permission". [Więcej o do-ocracy na naszym Wiki](https://wiki.hs-ldz.pl/Do-ocracy).

## Dzielenie się

Wiedzą, towarzystwem, kodem, naklejkami. Budujemy nasze rozwiązania zwykle na wolnych i otwartych projektach i czynimy, żeby nasze też takie były.

[Więcej o kulturze darów na Wikipedii](https://pl.wikipedia.org/wiki/Kultura_dar%C3%B3w).

## Kultura hakerów

Z definiowaniem hakera jest jak z definiowaniem sztuki: ogólny konsensus jest taki, że jedna definicja nie wystarczy, bo żadna nie oddaje tej koncepcji w całości. Jest za to parę punktów wspólnych. [Więcej o społeczności hakerów na Wikipedii](https://pl.wikipedia.org/wiki/Spo%C5%82eczno%C5%9B%C4%87_haker%C3%B3w).
